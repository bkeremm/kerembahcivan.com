---
title: "Scrum ve Kanban Arasındaki Farklar Nelerdir"
date: 2017-08-10T01:05:44+03:00
draft: false
ShowReadingTime: true
---

Bir projeyi plansız geliştirmek, ekip içerisindeki organizasyonu verimsizleştirir ve aynı zamanda size maddi açıdanda zarara uğratabilir. Esnek olmayan ve zahmetli yazılım geliştirme süreçleri organizasyonunuzu verimsizleştirdiğinde, çevik bir metodoloji hazırlamanın zamanı gelmiştir. Bilgisayar Mühendisliği bölümünün yapı taşı olan Proje Yönetimi dersinde de bu metodolojiler anlatılmaktadır.. Bir proje nasıl yönetilir yada bir yazılım projesini geliştirirken doğru metodolojiler nasıl belirlenir?. Bu tip soruların cevap bulduğu bir ders görüyorsunuz. Şansınıza dersin hocası bu konuda iyiyse sizin için ders zevkli ve eğlenceli hale gelecektir. Diğer türlü size biraz sıkıcı gelebilir.

Şimdi burda sizlere Scrum ve Kanban’ı uzun uzun makaleler yazarak anlatmayacağım. Klasikleşmiş tüm yazıları google’da aradığınızda dolusuyla bulabiliyorsunuz. Kendi dilimde sade ve basit bir şekilde anlatmaya çalışacağım.

**Scrum:** Bu metodolojide belirlenen süreler her zaman nettir. Proje yöneticinizden onay çıktığı andan itibaren iş listesi ve belirtilen süre bitene kadar listeye sonradan ekleme yapılama. Süre kesin ve nettir 30 gün verilmiş ise 30 günde bitmelidir. Önceliklendirilmiş iş listesi olmalıdır. Takımın hızı, planlama ve süreç iyileştirme için temel metrik olarak kullanılır. Benzetme yapacak olursak; istasyondan 4 vagonu ve yükü olan bir tren yola çıktığı andan itibaren seyir halinde iken içerisine yük koyamazsınız.

**Kanban:**  Geliştirme süreci belirsizdir. Projeye onay çıktıktan sonra süreç içerisinde iyileştirmeler yapılabilmektedir.Önceliklendirilmiş iş listesi zorunlu değildir. Günlük hayattan örnek vermek gerekirse müşteri size projenin ortasında “ya şuraya bir alan daha ekleyelim” derse ve siz onu süreç içerisinde yapmanız durumunda kanban metodunu kullanmış oluyorsunuz.